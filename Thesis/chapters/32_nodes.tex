\section{Opšte apstraktno sintaksičko stablo}
\label{sec:MyAST}

% Strukturna, proceduralna i skript paradigma, iako naizgled različite, poseduju veliki broj sličnih osobina i koncepata. Moderni programski jezici uzimaju korisne koncepte iz različitih paradigmi pa je teško vezati jezik za jednu konkretnu paradigmu. Ovo je motivacija za apstrahovanje koncepata različitih paradigmi, ali pre svega imperativne i njenih derivata --- strukturne, proceduralne i skript paradigme. U ovom poglavlju će biti opisana opšta apstrakcija za imperativnu paradigmu i njene derivate. To uključuje i skript jezike koji, kako će biti pokazano u ovom radu, mogu da se posmatraju na istom nivou kao i svoji proceduralni "rođaci".

Svaki programski jezik ima svoju gramatiku i na osnovu toga ima svoja gramatička pravila koja se oslikavaju u apstraktnim sintaksičkim stablima tih jezika. Na slikama \ref{fig:ASTLua} i \ref{fig:ASTGo} se mogu videti razlike jezika \texttt{Lua} i \texttt{Go}, kao primere skript odnosno proceduralne paradigme, kad se posmatra njihov AST.

\begin{figure}[h!]
\centering
\includegraphics[scale=0.6]{images/ast_lua.png}
\caption{AST isečka koda pisanog u programskom jeziku Lua.\protect\footnotemark}
\label{fig:ASTLua}
\end{figure}
\footnotetext{Prikazano putem \url{https://astexplorer.net/}.}
\begin{figure}[h!]
\centering
\includegraphics[scale=0.65]{images/ast_go.png}
\caption{AST isečka koda pisanog u programskom jeziku Go.\protect\footnotemark}
\label{fig:ASTGo}
\end{figure}
\footnotetext{Prikazano putem \url{https://astexplorer.net/}.}

Kako bi se kreirala smislena apstrakcija stabla parsiranja, potrebno je identifikovati bitne informacije u stablu parsiranja ali i koncepte same gramatike koji su ponovno upotrebljivi. Najjednostavnije rešenje je oponašati čvorove stabla parsiranja, ukoliko su gramatička pravila kreirana tako da oslikaju koncepte jezika koji gramatika definiše. Na primer, ukoliko u gramatici imamo pravilo \texttt{deklaracija} sa alternativama \texttt{deklaracijaPromenljive} i \texttt{deklaracijaFunkcije}, možemo kreirati apstraktni koncept \texttt{Deklaracija} sa konkretizacijama \texttt{DeklaracijaPromenljive} i \texttt{DeklaracijaFunkcije}. Kako se definišu deklaracije promenljivih i funkcija zavisi dalje od definicija pravila \texttt{deklaracijaPromenljive} i \texttt{deklaracijaFunkcije}. Naravno, nije uvek moguće primeniti ovakav postupak. Takođe, nekada u gramatici definišemo pomoćna pravila kako bismo se izborili sa rekurzijom ili izbegli neke tipove rekurzije --- ta pravila ne bi trebalo da imaju odgovarajuće tipove u opštoj apstrakciji. 

Pošto su u pitanju gramatike programskih jezika, onda je jasno da dosta različitih gramatika dele slične koncepte i da je moguće definisati tipove čvorova koji odgovaraju tim konceptima. Neki od njih mogu biti: naredba, izraz, deklaracija, poziv funkcije, dodela itd. Može se uočiti i hijerarhija između navedenih koncepata, međutim poziv funkcije se može smatrati kao samostalna naredba u nekim programskim jezicima kao npr.~u programskom jeziku Lua, ali može biti i deo izraza. Dakle, prilikom definisanja hijerarhije ne treba dozvoliti nešto što nema smisla (npr.~ako je dozvoljeno višestruko nasleđivanje u okviru hijerarhije koncepata i poziv funkcije je u isto vreme i naredba i izraz, onda se izrazi u kojima figurišu pozivi funkcija sastoje od više naredbi).

Osim naredbi i izraza (koje vezuju operatori), kao osnovnih koncepata imperativnih jezika, deklaracije se ne pojavljuju u skript jezicima zbog dinamičke tipiziranosti. Moguće je, međutim, posmatrati i promenljive u kodovima skript jezika kao promenljive deklarisane neposredno pre trenutka njihove upotrebe. Što se tiče njihovog tipa, može biti dozvoljena promena istog, ili, kako je izabrano u ovom radu, biće iskorišćen specijalni tip od kog potiču svi ostali tipovi.

Neophodno je napomenuti da se apstrahovanjem mogu izgubiti značajne informacije koje mogu promeniti semantiku koda koji se apstrahuje. Ukoliko uzmemo za primer operator sabiranja u programskim jezicima C i Java, apstahovanjem gubimo informaciju o redosledu izvršavanja --- u C standardu nije propisano kojim redosledom će se izračunavati operandi, dok u jeziku Java redosled izračunavanja je zagarantovan. U ovom radu, ukoliko je reč o programskom jeziku C, nije vođeno računa o pažljivom apstrahovanju informacija koje nisu propisane standardom jezika C (npr.~u radu je pretpostavljeno da je celobrojni tip veličine $4$ bajta).

\begin{figure}[h!]
\centering
\includegraphics[scale=0.6]{images/nodes.png}
\caption{Prikaz osnovnih vrsta AST čvorova.}
\label{fig:ASTNode}
\end{figure}

Na slici \ref{fig:ASTNode} se mogu videti osnovni tipovi AST čvorova zasnovani na konceptima opisanim iznad. U nastavku će po odeljcima biti detaljnije opisan svaki od prikazanih tipova. Na ovom dijagramu (ali i na ostalim dijagramima koji opisuju tipove čvorova opšte apstrakcije u ovom poglavlju) predstavljene su hijerarhije --- ukoliko je jedan pravougaonik unutar drugog to odgovara specijalizaciji, drugim rečima tip naveden u unutrašnjem pravougaoniku je specijalizacija tipa čije je ime navedenog u pravougaoniku koji ga sadrži.

\input{chapters/33_declaration_nodes.tex}
\input{chapters/34_operator_nodes.tex}
\input{chapters/35_expression_nodes.tex}
\input{chapters/36_statement_nodes.tex}
