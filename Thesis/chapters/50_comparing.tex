\chapter{Semantičko poređenje opštih AST}
\label{chp:ASTComparing}

Jedna od motivacija svođenja imperativnih jezika na isti nivo apstrakcije (opisane u poglavlju \ref{chp:MyAST}) može biti poređenje kodova pisanih u različitim programskim jezicima. Pritom, s obzirom da su u pitanju stabla, moguće je koristiti razne algoritme za poređenje stabala (ali i grafova uopšte) nad ovakvim apstrakcijama. Pritom, potrebno je i definisati kriterijum poređenja --- moguće je porediti kodove \emph{strukturno}, \emph{semantički} itd. U ovom radu je od značaja semantička ekvivalentnost, koja je u opštem slučaju neodlučiv problem. Međutim, ukoliko se ograničimo samo na strukturno slične kodove, moguće je dobiti smislene rezultate u praksi, nalik na one dobijene u ovom radu. Precizna definicija strukturne sličnosti se obično iskazuje u terminima sličnosti strukture njihovih apstrakcija. Naravno, postoje kodovi koji nisu strukturno ekvivalentni ali su semantički ekvivalentni --- takvi slučajevi se onda neće razmatrati zbog neispunjenosti pretpostavke o strukturnoj sličnosti. 

Pretpostavka strukturne sličnosti je velika i znatno smanjuje broj slučajeva upotrebe takvog upoređivača. Međutim, danas je od velikog značaja verifikacija programa dobijenih sitnim refaktorisanjem već postojećh i verifikovanih programa, često ne menjajući strukturu uopšte (a ako se struktura koda menja onda se to obično radi u mmanjim koracima između kojih i dalje važi pretpostavka strukturne sličnosti kodova u susednim koracima). Slično, prepisivanja programa sa jednog programskog jezika na drugi su jako uobičajena, pa je i u takvim situacijama implicitno prisutna strukturna slučnost, što zavisi od konkretnih programskih jezika ali se u praksi često smanjuje napor tako što se održava struktura koda, barem u inicijalnim verzijama. 

Definicija strukturne sličnosti za potrebe ovog rada će se odnositi na sličnosti u rasporedu blokova naredbi dok će raspored naredbi u blokovima biti nebitan. Na primer, ukoliko se prvi program sastoji od bloka naredbi u kome se nalaze dva druga bloka, očekuje se da i drugi program ima istu organizaciju blokova, pri čemu se pod terminom blok podrazumevaju i složene naredbe koje se sastoje od bloka naredbi u sebi, kao što su definicije funkcija, uslovna grananja, petlje itd. Pod ovim uslovima, moguće je porediti blokove prvog programa sa odgovarajućim blokovima drugog programa.

U ovom radu je poređenje vršeno pomoću algoritma pisanog specifično za rad sa opštim apstrakcijama opisanim u ovom radu. Grubi opis algoritma za poređenje, u daljem tekstu \emph{upoređivač}, je opisan na slici \ref{fig:ComparisonAlgorithmPseudo}. Upoređivač se sastoji od više upoređivača koje porede specifične tipove čvorova. Za početak, potreban je jedan adapter koji će dobiti pokazivače na korene stabala koje je potrebno uporediti. S obzirom da tipovi čvorova mogu biti različiti, potrebno je proveriti da li su tipovi isti. Ukoliko to nije slučaj, prijavljuje se greška i rad se prekida. U protivnom, potrebno je odrediti tip čvorova i pozvati konkretni algoritam za poređenje. 

\begin{figure}[!h]
\begin{algorithmic}[1]
\Procedure{Uporedi}{$n_1$, $n_2$}
\If{\emph{$n_1$ i $n_2$ su istog tipa}}
    \State $t \gets$ \emph{tip čvora $n_1$}
    \If{\emph{postoji definisan upoređivač za čvorove tipa} $t$}
        \State $U \gets$ \emph{upoređivač čvorova tipa $t$}
        \State \textbf{return} U$(n_1, n_2)$
    \Else
        \If{$\text{BrojDece}(n_1) \neq \text{BrojDece}(n_2)$}d
            \State \textbf{return} \texttt{False}
        \Else        
            \If{$\text{Atributi}(n_1) \neq \text{Atributi}(n_2)$}
                \State \textbf{return} \texttt{False}
            \EndIf
            \For{$i \gets 0$ \textbf{to} $\text{BrojDece}(n_1)$}
                \State $d_1 \gets $ \emph{dete $i$ čvora $n_1$}
                \State $d_2 \gets $ \emph{dete $i$ čvora $n_2$}
                \If{\textbf{not} $\text{Uporedi}(d_1, d_2)$}
                    \State \textbf{return} \texttt{False}
                \EndIf
            \EndFor
            \State \textbf{return} \texttt{True}
        \EndIf
    \EndIf
\Else
    \State \textbf{return} \texttt{False}
\EndIf
\EndProcedure
\end{algorithmic}
\caption{Osnovni AST upoređivač.}
\label{fig:ComparisonAlgorithmPseudo}
\end{figure}

Podrazumevana implementacija poređenja može biti takva da se uporede atributi svih čvorova a zatim se svako dete prvog čvora rekurzivno uporedi sa odgovarajućim detetom drugog čvora (ukoliko imaju isti broj dece). Ako neki par dece nije ekvivalentan, onda to ne važi ni za njihove roditelje. Za većinu tipova čvorova ovakvo poređenje je dovoljno. Međutim, poređenje blokova naredbi je fundamentalno drugačije i za njega će biti definisane posebna procedura poređenja opisana u nastavku.


\section{Upoređivač blokova naredbi}
\label{sec:ASTComparingBlocks}

Podrazumevani način poređenja dece svakog čvora nije dobar u opštem slučaju za blokove naredbi jer je osetljiv na izmene redosleda naredbi --- na primer promena redosleda deklaracija. Stoga je upoređivač blokova potrebno napisati tako da može da uoči semantičku ekvivalentnost iako naredbe nisu nužno jednake, a možda ih čak ima i različit broj.

Upoređivač se zasniva na poređenju vrednosti promenljivih na kraju svakog bloka naredbi. Apstrakcije dva programa će se porediti paralelno --- \emph{blok-po-blok}. Naredbe svakog bloka će se izvršavati i pratiće se izmene vrednosti promenljivih deklarisanih do sada (bilo u trenutnom bloku, ili u roditeljskim blokovima). Na kraju svakog bloka će se izvršiti provera vrednosti promenljivih --- svaka razlika će se prijaviti kao potencijalna greška a finalnu presudu o jednakosti će dati analiza jednakosti promenljivih. Ceo algoritam je prikazan na slici \ref{fig:ComparisonAlgorithmBlocksPseudo}.

\begin{figure}[!h]
\begin{algorithmic}[1]
\Procedure{UporediBlokove}{$b_1$, $b_2$}
\State $gds_1 \gets $ \emph{simboli iz svih predaka bloka $b_1$}
\State $gds_2 \gets $ \emph{simboli iz svih predaka bloka $b_2$}
\State $lds_1 \gets $ \emph{lokalni simboli za blok $b_1$}
\State $lds_2 \gets $ \emph{lokalni simboli za blok $b_2$}
\State $\text{UporediSimbole}(lds_1, lds_2)$
\State $\text{IzvrsiNaredbe}(b_1, b_2, lds_1, lds_2, gds_1, gds_2)$
\State \textbf{return} $\text{UporediSimbole}(lds_1, lds_2) \wedge \text{UporediSimbole}(gds_1, gds_2)$
\EndProcedure
\end{algorithmic}
\caption{Upoređivač blokova naredbi.}
\label{fig:ComparisonAlgorithmBlocksPseudo}
\end{figure}

U opisu algoritma se koristi termin \emph{simbol} koji se sastoji od identifikatora i simboličke vrednosti promenljive. Lokalni simboli su deklarisani unutar bloka a globalni su svi simboli koji su deklarisani van trenutnog bloka a koji se mogu referisati iz njega. Pronalaženje deklarisanih simbola u bloku podrazumeva prolaz kroz naredbe bloka i registrovanje svih naredbi deklaracije, izvlačenje deklaratora iz njih i, uzimajući u obzir opcione inicijalizatore, kreiranje simboličke vrednosti za upravo deklarisani identifikator. Identifikator i opcioni simbolički inicijalizator čine \emph{simbol}. Isto se ponavlja za sve naredbe deklaracije u bloku i rezultat je skup deklarisanih simbola.

Nakon registrovanja svih lokalnih simbola proverava se njihova ekvivalentnost u funkciji \texttt{UporediSimbole}. Ova funkcija proverava da li se svi simboli iz prvog bloka nalaze u drugom i prijavljuje ukoliko neki simboli fale ili ukoliko postoje simboli koji su višak. Zatim, za simbole koji se nalaze u oba skupa, proverava njihove simboličke vrednosti. Ukoliko su te vrednosti različite, prijavljuje se potencijalna greška i na osnovu toga da li je bilo konflikata vraća se istinitosna vrednost. Razlog zašto se ta vrednost ne koristi dalje nakon prvog poziva ove funkcije je ta što različiti inicijalizatori ne znače nužno da postoji problem. Problem postoji ukoliko se nakon izvršavanja svih naredbi i dalje dešavaju konflikti u simboličkim vrednostima za neke promenljive. 

Procedura \texttt{IzvrsiNaredbe} izvršava paralelno naredbe iz oba bloka i na osnovu toga koje su naredbe u pitanju može i da ažurira simboličke vrednosti unutar skupova deklarisanih simbola. Pseudokod ove procedure je dat na slici \ref{fig:ComparisonAlgorithmBlocksPseudo1}. Naredbe se za svaki blok izvršavaju dok se ne naiđe do naredbe iz koje se može izvući novi blok --- to mogu biti naredbe grananja, iteracije, definicije funkcija i slično. Sve naredbe do pronađene naredbe se izvršavaju. Procedura \texttt{IzvrsiNaredbu} će proveriti tip naredbe i, u zavisnosti od toga da li je to naredba dodele, eventualno promeniti vrednosti u skupovima prosleđenih simbola. Nakon izvršavanja svih naredbi do pronađene naredbe koja sadrži blok, izvlači se blok iz nje (to isto se radi i za drugi program). Kad se blokovi izvuku, rekurzivno se poziva upoređivač blokova za pronađene parnjake. Po povratku iz rekurzivnog poziva nastavlja se isti postupak sve dok se ne izvrše sve naredbe. Pritom, algoritam se oslanja na strukturnu sličnost --- ukoliko jedan AST ima više blokova na istoj dubini u odnosu na drugi, poređenje možda neće uočiti neke razlike.

\begin{figure}[!h]
\begin{algorithmic}[1]
\Procedure{IzvrsiNaredbe}{$b_1$, $b_2, lds_1, lds_2, gds_1, gds_2$}
\State $n_1 \gets $ \emph{niz naredbi bloka $b_1$} 
\State $n_2 \gets $ \emph{niz naredbi bloka $b_2$}
\State $i \gets j \gets 0$
\State $ni \gets nj \gets 0$
\State $eq \gets $ \texttt{True}
\While{\texttt{True}}
    \State $ni \gets $ \emph{indeks prve naredbe koja sadrži blok u $n_1$ počev od indeksa $ni$}
    \State $nj \gets $ \emph{indeks prve naredbe koja sadrži blok u $n_2$ počev od indeksa $nj$}
    \For{$naredba \in \{n_1[x] \mid x \in [i..ni]\}$}
        \State $\text{IzvrsiNaredbu}(naredba, lds_1, gds_1)$
    \EndFor
    \State $i \gets i + ni$
    \For{$naredba \in \{n_2[x] \mid x \in [j..nj]\}$}
        \State $\text{IzvrsiNaredbu}(naredba, lds_2, gds_2)$
    \EndFor
    \State $j \gets j + nj$
    \If{$i > \text{Duzina}(n_1) \vee j > \text{Duzina}(n_2)$}
        \State \textbf{prekini petlju}
    \EndIf
    \State $nb_1 \gets $ \emph{izvuci blok iz naredbe $n_1[i]$}
    \State $nb_2 \gets $ \emph{izvuci blok iz naredbe $n_2[j]$}
    \State $eq \gets eq \wedge \text{UporediBlokove}(nb_1, nb_2)$
    \State $i \gets i + 1$
    \State $j \gets j + 1$
\EndWhile
\State \textbf{return} $eq$
\EndProcedure
\end{algorithmic}
\caption{Upoređivač blokova naredbi.}
\label{fig:ComparisonAlgorithmBlocksPseudo1}
\end{figure}
