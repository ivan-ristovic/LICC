\section{Programske paradigme}
\label{sec:Paradigms}

Iako se u suštini svode na mašinski jezik ili asembler, viši programski jezici mogu imati velike razlike međusobno --- kako u načinu pisanja koda, tako i u efikasnosti izvršavanja. Način, ili stil programiranja se naziva \emph{programska paradigma} \cite{ProgrammingParadigms}. Može se pokazati da sve što je rešivo putem jedne, može da se reši i putem ostalih; međutim neki problemi se prirodnije rešavaju koristeći specifične paradigme. Neke poznatije programske paradigme su navedene u nastavku zajedno sa njihovim odlikama i primerima upotrebe.


\subsection{Imperativna paradigma}
\label{subsec:ParadigmImperative}

\emph{Imperativna paradigma} pretpostavlja da se promene u trenutnom stanju izvršavanja mogu sačuvati kroz promenljive. Izračunavanja se vrše putem niza koraka, u svakom koraku se te promenljive referišu ili se menjaju njihove trenutne vrednosti. Raspored koraka je bitan, jer svaki korak može imati različite posledice s obzirom na trenutne vrednosti promenljivih na početku tog koraka. Primer koda pisanog u imperativnoj paradigmi se može videti na slici \ref{fig:ParadigmImperative}.

\begin{figure}[h!]
\begin{lstlisting}
    result = []
    i = 0
start:
    numPeople = length(people)
    if i >= numPeople goto finished
    p = people[i]
    nameLength = length(p.name)
    if nameLength <= 5 goto nextOne
    upperName = toUpper(p.name)
    addToList(result, upperName)
nextOne:
    i = i + 1
    goto start
finished:
    return sort(result)
\end{lstlisting}
\caption{Primer koda pisanog po striktno imperativnoj paradigmi, bez naredbi kontrole toka i procedura odnosno funkcija.}
\label{fig:ParadigmImperative}
\end{figure}

Stariji programski jezici najčešće prate ovu paradigmu iz nekoliko razloga. Prvi je taj što imperativna paradigma najbliže oslikava samu mašinu na kojoj se program izvršava, pa je programer mnogo bliži mašini. Ova paradigma je bila veoma popularna zbog ranih ograničenja u hardveru i potrebe za efikasnim programima. Danas, zbog mnogo bržeg razvoja računara mnogo boljih performansi, efikasnost dobijena pisanjem koda u jezicima veoma bliskim mašini se sve manje uzima u obzir.

Imperativna paradigma svoje nedostatke. Naime, najveći problem je razumevanje i verifikovanje ispravnosti programa zbog postojanja propratnih efekata\footnote{Propratni efekti (promene stanja mašine, drugačije nazvani i \emph{bočni efekti}, engl.~\emph{side effects}) ne poštuju \emph{referencijalnu transparentnost} koja se definiše na sledeći način: \emph{Ako važi $P(x)$ i $x = y$ u nekom trenutku, onda $P(x) = P(y)$ važi tokom čitavog vremena izvršavanja programa}.}. Stoga je zahtevno i pronalaženje grešaka u programima pisanim u imperativnoj paradigmi. Pošto je k\^od veoma niskog nivoa, obično je dozvoljen i direktan pristup memorijskim adresama putem \emph{pokazivača}, što takođe otežava verifikaciju koda.

Danas se veliki broj drugih paradigmi svrstava pod imperativnu paradigmu i treba napomenuti da se u ovom odeljku pod terminom imperativna paradigma smatra striktno imperativni pristup bez naredbi kontrole toka i procedura odnosno funkcija. Van ovog odeljka, u ostatku ovog rada, pod terminom imperativna paradigma se podrazumeva tradicionalna imperativna paradigma ali i njeni derivati kao što su strukturna ili skript paradigma.


\subsection{Strukturna i proceduralna paradigma}
\label{subsec:ParadigmImperativeStructural}

\emph{Strukturna paradigma} je vrsta imperativne paradigme gde se kontrola toka vrši putem niza naredbi, uslovnih grananja i petlji. Promenljive su obično lokalne za blok u kome su definisane, što određuje i njihov životni vek i vidljivost. Primer koda pisanog u strukturnoj paradigmi se može videti na slici \ref{fig:ParadigmStructural}. Danas je najpopularnija kombinacija strukturne paradigme sa \emph{proceduralnom paradigmom}, baziranom na konceptu poziva \emph{procedure} --- podrutine ili funkcije koja sadrži seriju koraka koje je potrebno izvršiti redom.

\begin{figure}[h!]
\begin{lstlisting}
result = [];
for (i = 0; i < length(people); i++) {
    p = people[i];
    if (length(p.name)) > 5 {
        addToList(result, toUpper(p.name));
    }
}
return sort(result);
\end{lstlisting}
\caption{Primer koda pisanog u strukturnoj paradigmi.}
\label{fig:ParadigmStructural}
\end{figure}


\subsection{Skript paradigma i njen odnos sa proceduralnom paradigmom}
\label{subsec:Languages}

Tradicionalni programski jezici namenjeni za razvoj samostalnih aplikacija imaju za cilj da prime neku vrstu ulaza i generišu neku vrstu izlaza. Međutim, često je korisno napraviti kompoziciju već postojećih programa što je moguće uraditi i u tradicionalnim proceduralnim jezicima ali taj proces je spor i sklon greškama. \emph{Skript} jezici, iako se mogu koristiti za razvoj samostalnih aplikacija, se najčešće koriste za pisanje i izvršavanje \emph{skriptova} --- liste komandi koje mogu biti izvršene bez interakcije sa korisnikom. Ovo je pristup koji prate jezici kao što su \texttt{Python, Lua, Perl, bash} itd. Iako proceduralni, oni se razlikuju od klasičnih predstavnika proceduralne paradigme i njihove razlike su vremenom postale tolike da se skript jezici obično svrstavaju u zasebnu, \emph{skript paradigmu}. Stoga će se u nastavku pod terminom \emph{proceduralni jezik} smatrati tradicionalni proceduralni jezik, ukoliko nije naznačeno drugačije.

Kako hardver postaje moćniji, više se ceni vreme koje programer provede u procesu pisanja koda nego koliko je taj k\^od efikasan. Štaviše, u nekim slučajevima je dobitak u efikasnosti veoma mali u poređenju sa vremenom koje je potrebno utrošiti da bi se ta efikasnost postigla. Ukoliko se program pokreće veoma retko, možda nije ni bitno da li se on izvršava sekundu sporije od efikasnog programa, ako je za njegovo pisanje utrošeno znatno manje vremena. Skript jezici često preuzimaju koncepte iz OO i funkcionalne paradigme, kao i više programske koncepte kako bi proces kodiranja učinili što bržim. Na slici \ref{fig:LanguagesDiff} se mogu uočiti navedene razlike u brzini izvršavanja.

\begin{figure}[h!]
\begin{lstlisting}
int main() {
    int k = 0;
    for (int i = 0; i < 1000000; i++)
        k++;
    return 0;
}
\end{lstlisting}
\begin{lstlisting}[language={}]
$ time: 0.03s user 0.00s system 70% cpu 0.044 total
\end{lstlisting}
\begin{lstlisting}
k = 0
for i = 0, 1000000 do 
    k += 1 
end
\end{lstlisting}
\begin{lstlisting}[language={}]
$ time: 0.17s user 0.03s system 92% cpu 0.203 total
\end{lstlisting}
\caption{Primer koda pisanog u tradicionalnoj proceduralnoj paradigmi (gore, \texttt{C}) i u modernoj skript paradigmi (dole, \texttt{Lua}) kao i odgovarajuća vremena izvršavanja dobijena komandom \texttt{time}.}
\label{fig:LanguagesDiff}
\end{figure}

Promenljive predstavljaju jedan od osnovnih koncepata na kojem se zasnivaju i proceduralni i skript jezici. Promenljivu odlikuje, između ostalog, i njen \emph{tip} koji određuje količinu memorije potrebnu za njeno skladištenje. Proceduralni programski jezici najčešće zahtevaju eksplicitno definisanje tipa promenljive u kodu jer su većinom \emph{statički tipizirani}, što znači da se tipovi promenljivih određuju u fazi prevođenja --- posledica toga je da promenljive ne mogu menjati svoj tip tokom izvršavanja programa. Proces uvođenja imena za memorijsku lokaciju koja predstavlja mesto skladištenja vrednosti promenljive određenog tipa se naziva \emph{deklaracija promenljive}. Slično kao i za promenljive, potrebno je deklarisati i funkcije pre trenutka njihovog korišćenja kako bi prevodilac znao broj i tipove parametara funkcije kao i njihove povratne vrednosti. Skript jezici su, za razliku od proceduralnih, najčešće \emph{dinamički tipizirani}, što znači da tipovi promenljivih zavise od trenutnih vrednosti promenljviih u fazi izvršavanja. Stoga je proces pisanja koda u dinamički tipiziranim jezicima brži jer se ne moraju navesti tipovi promenljivih\footnote{U nekim programskim jezicima koji su statički tipizirani (npr.~Haskell) prevodilac može da zaključi tip na osnovu konteksta, stoga programer ne mora da eksplicitno navede tipove funkcija. Takođe, većina skript jezika dozvoljava eksplicitno definisanje tipa, ali to nije neophodno da bi se k\^od preveo.}. Slično, parametri i povratne vrednosti funkcija takođe ne moraju biti fiksnog tipa.

Kod statički tipiziranih proceduralnih jezika, mogu se koristiti strukture podataka koje omogućavaju brz pristup svojim elementima. To su na primer nizovi koji predstavljaju kontinualni blok memorije u kom su elementi niza smešteni jedan do drugog. Pristup se vrši na osnovu indeksa i, pošto su svi elementi istog tipa (zauzimaju jednaku količinu memorije), može se u konstantnom vremenu izračunati memorijska lokacija na kojoj se nalazi element niza sa datim indeksom. Kompleksnije strukture podataka obično nisu podržane u samom jeziku. Neki proceduralni jezici dozvoljavaju veoma niski pristup kroz \emph{pokazivače} ili \emph{reference} na memorijske adrese (npr. \texttt{C}, \texttt{C++}, \texttt{Go}, \texttt{Rust}). Većina modernih proceduralnih jezika (npr. \texttt{Java}, \texttt{JavaScript}. \texttt{Python}, \texttt{Lua}) ne dozvoljava korišćenje pokazivača, dok neki to dozvoljavaju ali sa eksplicitnom naznakom (\texttt{C\#}).

Pored dinamičnosti kad je u pitanju tip promenljivih, skript jezici često imaju neke specifične strukture podataka ugrađene u sam jezik kao olakšice prilikom programiranja. Za razliku od proceduralnih jezika gde su osnovne strukture podataka često kontinualni blokovi memorije sa proizvoljnim pristupom po indeksu, primarna struktura podataka kod skript jezika je najčešće \emph{lista} --- heterogene kolekcije elemenata. Skript jezici uglavnom omogućavaju indeksni pristup elementima liste, pa programeru izgleda kao da radi nad običnim nizom (u nekim implementacijama liste su zaista implementirane preko niza). Neki skript jezici omogućavaju kreiranje \emph{asocijativnih nizova}, gde indeks niza ne mora biti ceo broj već može uzimati vrednost iz domena bilo kog tipa. Osim listi, obično su podržane i \texttt{torke}\footnote{Torka (engl. \emph{tuple}) je nepromenljiva, uređena struktura podataka koja predstavlja sekvencu elemenata.}, i za njih važe iste slobode kao i za liste. Kompleksnije strukture podataka uključuju skupove i rečnike ili \emph{mape} (engl. \emph{dictionaries, maps}) koji predstavljau kolekciju ključ-vrednost parova gde je dozvoljen indeksni pristup vrednosti para koristeći ključ. Razne implementacije mapa postoje i u proceduralnim jezicima, ali ključna razlika je ta što tipovi u skript jezicima nisu striktni --- ključevi međusobno, ali i vrednosti mogu biti različitog tipa. Vredi naglasiti da se mape mogu porediti sa objektima određenih klasa --- svaki objekat se može serijalizovati u mapu gde su ključevi imena javnih atributa klase a vrednosti su vrednosti javnih atributa objekta koji se serijalizuje. Neki jezici (kao što je Python), imaju funkcije koje od objekta vraćaju baš ovakvu mapu. U programskom jeziku Lua, asocijativni nizovi (tzv. \emph{tabele}) implementiraju sve ostale strukture podatake, pa i klase, što direktno odgovara ideji poređenja objekata sa rečnicima odnosno asocijativnim nizovima.

Skript programski jezici su skoro uvek interpretirani, iako se neki jezici mogu kompilirati po potrebi za efikasnije ponovno izvršavanje. S obzirom da efikasnost nije u glavnom planu, u skript jezicima nije dozvoljen slobodan pristup memoriji putem pokazivača ili referenci. Memorija za promenljive koje se više ne mogu referisati se obično automatski oslobađa kroz sakupljače otpada. Programer stoga ne mora da razmišlja o organizaciji niti da eksplicitno oslobađa memoriju.


\subsection{OO paradigma i njen odnos sa proceduralnom paradigmom}
\label{subsec:ParadigmOOP}

\emph{Objektno-orijentisana paradigma} (kraće \emph{OOP} ili \emph{OO paradigma}) je paradigma u kojoj se objekti stvarnog sveta posmatraju kao zasebni entiteti koji imaju sopstveno stanje koje se modifikuje samo pomoću procedura ugrađenih u same objekte --- tzv. \emph{metode}. Pošto objekti operišu nezavisno jedni od drugih, moguće je enkapsulirati ih u module koji sadrže lokalnu sredinu i metode dok se komunikacija sa objektom vrši prosleđivanjem poruka. Objekti su organizovani u klase, od kojih nasleđuju atribute i metode. OO paradigma omogućava ponovno korišćenje i jednostavnu proširivost koda. Primer koda pisanog u OO paradigmi se može videti na slici \ref{fig:ParadigmOO}.

\begin{figure}[h!]
\begin{lstlisting}
class Person
{
    private string name;
    private int wage;
    private int income = 0;

    Person(string name, int wage) {
        this.name = name;
        this.wage = wage;
    }

    public void Work(int hours) {
        this.income += hours * this.wage;
    }
}

Person p1 = new Person("John Doe", 30);
Person p2 = new Person("Dave Doe", 35);
p1.Work(7);
p2.Work(8);
\end{lstlisting}
\caption{Primer koda pisanog u OO paradigmi.}
\label{fig:ParadigmOO}
\end{figure}

Iako se OOP posmatra kao zasebna paradigma, dosta modernih programskih jezika se često svrstava u OO paradigmu iako nisu nužno primarni predstavnici OO paradigme, već samo koriste neke koncepte OO paradigme kao što su klase ili nasleđivanje. Jedan od primera je i programski jezik \texttt{Python} koji, iako svrstan u skript paradigmu, pruža i OO koncepte kao što su klase, metode i nasleđivanje. Razlog za ovo je najviše prednost koje OO paradigma pruža ukoliko se radi na velikim programima, ali i taj što implementacija metoda OO klasa podseća na proceduralni k\^od. Neki programski jezici kao što je \texttt{Lua} nemaju koncept klase, ali imaju koncept nasleđivanja. U ovom radu neće biti implementirane apstrakcije OO koncepata kao što su klase ili interfejsi.

\subsection{Funkcionalna paradigma i odnos sa drugim paradigmama}
\label{subsec:ParadigmFunctional}

\emph{Funkcionalna paradigma} posmatra sve potprograme kao funkcije u matematičkom smislu --- uzimaju argumente i vraćaju jedinstven rezultat. Povratna vrednost zavisi isključivo od argumenata, što znači da je nebitan trenutak u kom je funkcija pozvana. Izračunavanja se vrše primenom i kompozicijom funkcija. Strukture podataka su nepromenljive i mogu biti beskonačne jer se izračunavanje elemenata kolekcija može vršiti po potrebi (npr. u programskom jeziku Haskell). Primer koda pisanog po funkcionalnoj paradigmi se može videti na slici \ref{fig:ParadigmFunctional}.

\begin{figure}[h!]
\begin{lstlisting}
people 
    |> map    (extract_name . to_upper) 
    |> filter (\name -> length name > 5) 
    |> sort
    |> take 5
    |> join ", "
\end{lstlisting}
\caption{Primer koda pisanog po funkcionalnoj paradigmi.}
\label{fig:ParadigmFunctional}
\end{figure}
    
Funkcionalni programski jezici se baziraju na funkcionalnoj paradigmi. Takvi jezici dozvoljavaju tretiranje funkcija kao \emph{građana prvog reda} --- mogu biti tretirane kao podaci pa se mogu proslediti drugim funkcijama\footnote{Funkcije koje primaju druge funkcije kao argumente ili kao povratnu vrednost vraćaju funkcije se nazivaju \emph{funkcije višeg reda}.} ili vratiti kao rezultat izračunavanja drugih funkcija. Pošto se funkcije često prosleđuju drugim funkcijama, obično su podržane i \emph{anonimne funkcije} (drugačije nazvane i \emph{lambda funkcije}, po uzoru na \emph{lambda račun} na kojem je zasnovano funkcionalno programiranje. Prednosti funkcionalnih jezika su visok nivo apstrakcije, što prevazilazi mnogo detalja programiranja i stoga eliminiše pojavu velikog broja grešaka, nezavisnost od redosleda izračunavanja, što omogućava paralelizam, i formalnu matematičku verifikaciju. Takođe, programi pisani u funkcionalnoj paradigmi komponovanjem funkcija višeg reda su često veoma čitljivi i kratki. Zbog svojih prednosti, funkcionalni koncepti se često uključuju u moderne predstavnike proceduralne paradigme (npr. \texttt{C++}, \texttt{Java}, \texttt{C\#}, \texttt{Python}, \texttt{Lua}) kroz funkcije vi\v{s}eg reda i anonimane funkcije. Mane su potencijalna slabija efikasnost, što danas predstavlja manji problem, kao i teškoća implementacije specifične sekvencijalne aktivnosti ili potreba za stanjem, što bi se lako implementiralo imperativno ili preko OO paradigme. 
