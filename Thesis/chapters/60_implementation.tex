\chapter{Implementacija i evaluacija}
\label{chp:Implementation}

U ovom poglavlju će biti opisana implementacija pratećeg projekta nazvanog \emph{Language Invariant Code Comparer} (skr. \emph{LICC}), pisanog u programskom jeziku C\# 8.0, koristeći \emph{.NET Core 3.1} radni okvir. Lekseri i parseri za ulazne gramatike će u implementaciji takođe biti generisani u programskom jeziku C\#. C\# je izabran zbog lakoće implementacije velikih projekata i velike podrške paketa koji se mogu preuzeti, od kojih su korišćeni \emph{ANTLR Runtime} paket koji daje potrebne biblioteke za rad sa ANTLR generisanim parserima i \emph{Math.NET Symbolics} paket za rad sa simboličkim vrednostima. Rezultat je konzolna aplikacija koja može da generiše, serijalizuje ili prikaže opšti AST za dati izvorni k\^od, ali i da poredi takav AST sa drugim. Čitav projekat je dostupan u potpunosti na servisu GitHub na adresi \url{https://github.com/ivan-ristovic/LICC}.

Jedan od glavnih ciljeva aplikacije je modularnost i jednostavna proširivost. U tom duhu se, pored implementacije klasa potrebnih za predstavljanje opšte AST apstrakcije, pruža i interfejs za kreiranje adaptera koji će od proizvoljnog stabla parsiranja kreirati opšti AST. Kao primer, adapteri su kreirani za programske jezike C i Lua, a za primer potpune slobode u izboru gramatike je kreirana gramatika za pseudo-jezik i adapter za istu, što dozvoljava poređenje kodova sa specifikacijom datom u obliku pseudo-koda. Čitav projekat se sastoji od više komponenti, organizovanih po prostorima imena, od kojih su značajnije:
\begin{itemize}
    \item \texttt{LICC} --- Glavni program (korisnički interfejs) koji omogućava generisanje, prikaz, serijalizaciju i poređenje AST.
    \item \texttt{LICC.AST} ---Biblioteka klasa za rad sa opštom AST apstrakcijom.
    \item \texttt{LICC.Core} --- Upoređivač opštih AST --- konzolni izlaz.
    \item \texttt{LICC.Visualizer} --- Komponenta za vizualizaciju --- grafički prikaz AST.
    \item \texttt{LICC.Tests} --- Prateći testovi jedinica koda i integracioni testovi.
\end{itemize}

Čitava arhitektura data putem UML dijagrama komponenti se može videti na slici \ref{fig:ImplementationComponents}. Osim implementacije same aplikacije, svaki funkcionalni deo projekta prate i testovi jedinica koda, koji su povezani sa \emph{GitHub Actions} porškom za neprekidnu integraciju (engl. \emph{continuous integration}, srk. \emph{CI}). CI omogućava prevođenje izvornog koda nakon svake izmene kao i izvršavanje akcija nakon prevođenja kao što su testiranje ili generisanje predmeta za upotrebu (engl. \emph{artifacts}) koji predstavljaju rezultat procesa prevođenja i mogu se direktno isporučiti.

\begin{figure}[h!]
\centering
\includegraphics[scale=0.8]{images/uml/ComponentDiagram.png}
\caption{UML dijagram komponenti implementacije.}
\label{fig:ImplementationComponents}
\end{figure}


\input{chapters/61_impl_using_antlr.tex}
\input{chapters/62_impl_myast.tex}
\input{chapters/63_impl_comparer.tex}
\input{chapters/64_impl_visualizer.tex}
\input{chapters/65_impl_ui.tex}
\input{chapters/66_impl_tests.tex}
\input{chapters/67_impl_example.tex}
